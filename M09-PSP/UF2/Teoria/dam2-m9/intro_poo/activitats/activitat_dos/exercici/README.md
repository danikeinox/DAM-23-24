# Activitat

**Desenvolupa una petita aplicació que faci el següent**:

Demanar les següents dades a l’usuari pel terminal:
* Nom
* Telèfon
* Correu electrònic

Ha d'**emmagatzemar** les dades en un fitxer de text anomenat, per exemple _dades.txt_.

L'aplicació ha de complir els següents criteris d'acceptació:

* L'usuari **no pot deixar en blanc** el camp `nom`.
* El format del correu electrònic ha de ser **correcte**. Cerca informació sobre les [expressions regulars](https://ca.wikipedia.org/wiki/Expressi%C3%B3_regular). 
* S’haurà de verificar que el telèfon consta de 9 caràcters **numèrics**. Ni més, ni menys. No valorem l’opció del codi de país.

Posa't mans a la feina i programa el teu codi i recorda respectar el **Codi d'Honor**: 

### Principis del Codi d'Honor

*L'ús de la IA ha de ser una eina d'aprenentatge i millora personal, no una forma de trampa que minvi el teu progrés, comprensió dels conceptes i capacitat d'assolir reptes més complexos*.

1. **Autenticitat en l'Aprenentatge**: Utilitza l'intel·ligència artificial per entendre els problemes i desenvolupar les teves habilitats, no per evadir els reptes d'aprenentatge.

2. **Col·laboració Ètica**: Col·labora amb altres estudiants de manera ètica i transparent. Ajuda'ls a comprendre i superar els obstacles, però no els donis solucions completes si això compromet la seva pròpia comprensió.

3. **Reconeixement dels Recursos**: Si utilitzes codi, solucions o materials d'altres fonts, assegura't de reconèixer i citar adequadament aquests recursos. La honestitat intel·lectual és fonamental.

4. **Responsabilitat Personal**: La responsabilitat pel teu aprenentatge i èxit recau en tu mateix. Utilitza les eines d'intel·ligència artificial com a suport, no com a substitut de l'esforç.